146 Diocnsn OF ARDAGH

exposcendo, et hisce notum ac manifestum facimus universo
populo, illos minime teneri ad obedientiam dicti Marchionis
mandatis aut decretis praestandam, sed debere illos donee
generalia regni comitia commode convocari possint, unanimes
stare contra communem hostem pro defensione Catholicae
Religionis, regiis juribus, libertate, vita, et fortunis suis juxta
juramentum associationis‚ et interim observare atque obedire
formae gubernii a Congregatione praescribendae, donec aliter a
Comitiis Generalibus statuatur, vel Sua Majestas super hoc
consulta aliud praescribat.

Et nos adjunctam excommunicationem eadem, qua haec
declaratio, die datam fulminamus in omnes qui huic nostrae
declarationi adversabuntur aut sese opponent.

Vos vero, O Christiani et Catholici, luctuosam hanc decla-
rationem quam afflictae Hiberniae calamitates et infortunia
nobis elicuerunt et extorserunt, lecturi persuadete vobis et
credite, nobis bene cognitum esse et perspectum quod praesens
hujus nationis conditio inclinet majis et vergat ad ruinam et
desperationem quam ad restaurationem et recuperationem.
Nihilominus nitimur magna Dei misericordia qui potest auferre
et a nobis removere gravia irae suae, belli et pestis, indicia,
si iniquitatibus abjectis vitam emendaverimus et tanquam
parvuli in sinum divinae misericordiae confugerimus. Itaque
sicut clamamus ad coelum et inde misericordiam rogamus, ita
identidem fateamur cum lachrymis et agnoscamus delicta nostra
et cum Isaia Propheta ingemiscamus: “ cecidimus quasi flos
universi et iniquitates nostrae quasi ventus abstuleer nos.’'
Non est qui invocet nomen tuum Domine: non est qui con-
surgat et teneat te. Abscondisti faciem tuam a nobis, allisisti
nos 111 manu iniquitatis nostrae. Haec oratio ex corde prolata
nos coelo et nobis coelum reconciliabit et ‘⁶ quiescat ira Dei et
erit placabilis super malitia populi sui.''

Quamvis vir hic nobilis aliud nihil nobis reliquerit nisi
infirmitatem, inopiam, et desolationem, quamvis hostis sit dives,
fortis, et potens fortior tamen et potentior est Deus. Ille
adjuvare nos potest et pro “sui nominis gloria liberabit nos
Deus Eliae‚'' mirabilium et miraculorum Deus erit nunc etiam
apud Hibernos si fides nostra firma sit et actiones rectae ac·
sincerae. Concludemus cum S. Paulo, illo sapientiae oceano et
gentium doctore: Si. Deus pro nobis, quis contra nos ⁴? quis
accusabit adversus electos Dei? Deus qui justificat3 quis est
qui comdemnet Ρ Quis ergo nos separabit a charitate Christi?
tribulatio ⁴? an angustia, an fames, an nuditas, an periculum, an
persecutio, an gladius? Sed in his omnibus superamus
propter eum qui dilexit nos. Nihil nos separet ab immensa
Christi charitate, et vos proteget, salvabit, bene-dicet Deus.

