AND cLoNMAoN01sE. 141

librarum Anglicarum) et variam atque amplam frumenti,
tormentorum bellicorum, pulveris nitrati, formitis, reliquique
commeatus bellici et rerum omnium ad bellum spectantium,
pluralibus in locis ac praesidiis copiam et numerum. Postea
tamen idem Prorex spe et expectatione, quam de illius fidelitate,
generositate et egregiis ad regendum dotibus regnum con-
ceperat omnes fefellit, et author factus est perdendi pene totius
regni Deo, Regi, et incolis: cui rei initium dedit pacem in
multis partibus violando, uti clare demonstrari et toti orbi
probari potest.

Imprimis postquam Catholici subministrassent suae Ex-
cellentiae praedictam pecuniae vim quae sufficeret ad cogendum
et sustentandum Catholicum exercitum (qui ex articulis pacis
constare debuit quindecim millibus peditum et bis mille·
quingentisque equitibus, et institutus fuit pro Catholicae
ReligioniS, Regiorumque jurium et incolarum conservatione).
Sua Excellentia ultra et praeter illam exercitus partem quae
sub erat imperio Baronis Insequinii, contulit in Protestantes,
Collonellorum et aliorum in exercitu imperiorum, patentes
litteras, et regni substantiam ac opes effudit in illos qui

plerique postea vel nos perdiderunt vel prodiderunt, vel certe
turpiter a nobis defecerunt.

20 Praesidia, arces et civitates et Momoniae maritimi portus,
nimirum Corcagia Yeoghellia, Kinsalia, &c., fuerunt commissa,
et tradita viris perfidis et illis de exercitu Insequinii quibus
minime fidendum esset, utpote qui illa loca hosti prodiderunt :
unde Regia potestas et jus toto regno in summum discrimen
adductum est. Hoc scilicet praeclarum obsequium Regiae

Majestati praestiterunt illi, postquam opes et substantiam
subditorum Catholicorum in Momonia omnino absumpsissent et
secum abstulissent. Et hic notandum est Excell. D. Proregem
in pacis conclusione noluisse fidelibus Catholicis subditis
Corcagiae. Yeogheliae, Kinsaliae, aliorumque locorum civibus
ac incolis facere viam et facultatem redeundi ad suas mansiones
et domicilia.

30 Catholici duces juxta pacis articulos a Commissariis
quibus Confoederati Catholici pacis exequendae fidem et curam
crediderant, praesentati et commendati et hac de causa per
Suae Excellentiae mandatum in exercitu imperium gerentes
- (uti Colonellus Patricius Purcell, qui in exercitu fuit Major

Generalis, et Colonellus Petrus Fitzgerald, alias MacThomas.
qui equitum commissarius) fuerunt potestate et imperio amoti
sine consensu commissariorum, nulla data per ipsos causa, nulla
eorum culpa: et loca illa, nimirum Majoris Generalis in
Danielem O’Nellum, armigerum Protestantem et Commissarii
equitum in Guillelmum Vaghan, equitem auratum similiter
Protestantem collata sunt, occiso vero dicto &uillelmo idem

