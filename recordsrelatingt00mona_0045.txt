LIOS-ARD-ABHLA. 25

petitioning to be relieved from the burden thus imposed on
him, stating‚ as his motive for this request‚ that he was now
weighed down with years, and “ had governed the Diocese for
thirty-seven years, as Vicar-Greneral and Apostolic.’']

Dilecto Filio J oanni Gauneo, Presbytero Hiberno in Civitate et
Diaecesi Ardachaten. Vicario Apostolico.

Gregorius Papa XV.

Dilecte Fili, salutem Apostolicam Benedictionem. Ecclesia
Romana foecunda mater filiorum quae quos per Evangelium‚
genuit alit instituit et propriis admotis uberibus modo lac modo
cibum subministrans omnes Deo lucrifacere intendit, in Civitate
et Diaecesi Ardachatensi Pastoris solatio destitutis propius
intuens eorundem populorum saluti non minus quam propriae
invigilat: quapropter ne grex ille sine capite dispersus aberrans
luporum faucibus penitus exponatur de tua fide, prudentia atque
experientia plurimum in Dno. confidentes, te in Civitate et Diae-
cesi Ardachaten-—in spiritualibus et generalibus Vicarium Gene-
ralem et officialem ac nostrum et Sedis Apostolicae Commissarium
ad nostrum et dictae Sedis beneplacitum auctoritate Aposto-
lica tenore praesentium facimus constituimus et deputamus,
Dantes tibi plenam et liberam facultatem et potestatem quod
ea quae sunt jurisdictionis non autem ordinis quae Epus.
Ardachatensis si adesset tam ex consuetudine quam de jure
communi ac etiam ex decretis Concilii Tridentini in utroque
foro habere et exercere posset necnon cum speciali facultate
omnes et quoscumque haereticos et schismaticos in Ecclesiae
gremium revertentes absolvendi ac cum eis de fructibus quovis
modo per eos male perceptis locis et usibus piis applicandis
componendi, illosque si tibi videbitur in totum vel in partem
condonandi, Ecclesias et quaecumque loca pia quam celerrime
et debita cum diligentia juxta sacrorum Canonum et Concilii
Tridentini dispositionem visitandi et reformandi, synodum
celebrandi, curata et non curata beneficia servata forma juris ac
dicti concilii conferendi, coemeteria, oratoria capellas et Ecclesias
quascumque pollutas reconciliandi paramenta et ornamenta,
omnia Ecclesiastica ad usum Ecclesiarum totius Dioeoesis neces-
saria, non tamen vasa ubi sacra unctio adhibetur, bendicendi
et consecrandi, dimissorias et commendatitias litteras ad omnes
etiam Sacros et Presbyteratus ordines concedendi, etc., etc., cum
facultate et substituendi tibi in casu necessitatis alium Vicat-ium
cum simili vel limitata potestate, quem Vicarium Nos cum eadem

potestate ex nunc constituimus.
Datum Romae apud S. Petrum.. die 14 J an. 1622.

